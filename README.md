INDOVINA CHI?

Nel gioco “Indovina Chi?” in modalità giocatore singolo l'obiettivo del giocatore sarà quello di indovinare il personaggio selezionato casualmente dal computer. Il giocatore potrà porre una domanda circa una caratteristica dell'aspetto del personaggio da indovinare: in base alla risposta, potrà eliminare tutti i personaggi che non si adattano alla caratteristica.
Il gioco può essere settato in due diverse modalità tramite un menù iniziale: 
Modalità automatica: le domande saranno fatte tramite un apposito menù al quale si accede per mezzo del pulsante “Fai una domanda”. Dopo aver fatto la domanda il giocatore dovrà cliccare il pulsante “Gira personaggi” per procedere con l’esclusione dei personaggi che non corrispondono alla caratteristica richiesta. 
Modalità manuale: le domande saranno fatte tramite un’apposita barra di ricerca alla quale si accede per mezzo del pulsante “Fai una domanda”. Dopo aver fatto la domanda e ricevuto la risposta il giocatore dovrà girare manualmente tutte le caselle che corrispondono ai personaggi che hanno o non hanno la caratteristica selezionata.
Il gioco può inoltre essere settato su tre diverse difficoltà (facile, intermedio, difficile): in base al livello scelto il tabellone sarà più o meno grande e quindi conterrà un diverso numero di personaggi. Inoltre la difficoltà determina i tentativi concessi al giocatore per indovinare il personaggio: chi indovinerà facendo meno domande vince!

